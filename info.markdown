---
layout: page
title: Info
permalink: /info/
lang: fi
ref: info
---
## Saapuminen

Ouluun pääsee junalla, bussilla, autolla tai lentokoneella.

### Rotuaari ja Mannerheimin puisto

Rautatie- ja bussiasema sijaitsevat alle kilometrin kävelymatkan päässä päiväkonsertin lavoilta. Lisäksi paikallisliikenne liikennöi pysäkiltä [Linja-autoasema E (2109)](https://oulunliikenne.fi/pysakit/OULU%3A120796) (esimerkiksi bussit 2, 7, 8, 5) sekä [Matkakeskus P (3222)](https://oulunliikenne.fi/pysakit/OULU%3A184167) (bussit A ja C). Autolla voi parkkeerata esimerkiksi Kivisydämeen, mistä on uloskäynti suoraan Rotuaarin lavan eteen. Oulun lentoasema sijaitsee n. 15 kilometrin ajomatkan päässä Oulunsalossa. Bussilinjat 8 ja 9 liikennöivät sieltä Rotuaarin lavan ja Mannerheimin puiston läheisyyteen pysäkille [Rotuaari (2112)](https://oulunliikenne.fi/pysakit/OULU%3A120799).

## Pohjankartanon sali
Iltakonserttipaikka (Pohjankartanon sali) sijaitsee n. 700 metrin kävelymatkan päässä Oulun rautatie- ja bussiasemista.

Pysäköinti on mahdollista Taka-Lyötyssä Caritas-talon vieressä osoitteessa Kapellimestarinkatu 8 ([kartta](https://oulunmusiikkikeskus2020.lianacms.com/media/musiikkikeskus-materiaalit/musiikkikeskuksen-asiakkaiden-pysakointi.jfif)). Myös Pohjankartanon monitoimitalon vieressä sijaitsevalla pysäköintikiekollisella pysäköintialueella Leevi Madetojan kadun puolella.

Lentoasemalta pääsee bussilinjalla 8 [Rautasaari P (2127)](https://oulunliikenne.fi/pysakit/OULU%3A120811) pysäkille, josta on noin 500 metrin kävelymatka konserttipaikalle.



## Esteettömyys

### Rotuaari

* Ei Inva-WC:tä, mutta esimerkiksi ravintola Amarillosta ja kauppakeskus Valkeasta löytyy sellainen.
* Joukkoliikenteellä pääsee parhaiten [Rotuaari (2112)](https://oulunliikenne.fi/pysakit/OULU%3A120799) tai [Hellaakoski (2111)](https://oulunliikenne.fi/pysakit/OULU%3A120798) pysäkille, josta kävelukatua pitkin pääsee sekä Rotuaarin lavalle, että Mannerheimin puistoon.
* Esteetön pysäköinti Kivisydämessä (maksullinen), mistä pääsee Rotuaarin aukiolle.

### Mannerheimin puisto

* Yleiset WC:t missä Inva-WC.
* Joukkoliikenteellä pääsee parhaiten [Rotuaari (2112)](https://oulunliikenne.fi/pysakit/OULU%3A120799) tai [Hellaakoski (2111)](https://oulunliikenne.fi/pysakit/OULU%3A120798) pysäkille, josta kävelukatua pitkin pääsee sekä Rotuaarin lavalle, että Mannerheimin puistoon.
* Esteetön pysäköinti Kivisydämessä (maksullinen), mistä pääsee Rotuaarin aukiolle. Tästä on n. 400 m Mannerheimin puistoon.

### Pohjankartanon sali

[Pohjankartanon salin esteettömyystiedot](https://www.oulunmusiikkikeskus.fi/pohjankartanon-sali.html):

*Pohjankartanon saliin on helppo tulla. Saavutettavuus ja esteettömyys on huomioitu asiakkaasta riippumatta. Pohjankartanon 1. kerroksen tilat ovat esteettömiä. Aulatiloihin ja saleihimme sekä ravintolan tiloihin on esteettömät kulkuväylät. Pyörätuolipaikat sijaitsevat Pohjankartanon salin ylimmällä rivillä. Avustaja saa pyörätuolin viereen irtotuolin. (Huom! Ylin rivi on lyhyen pyörätuolirampin päässä salin yläosassa. Aulatilasta on käynti ylimmälle riville.)*

*Liikuntaesteisen wc-tila sijaitsee hieman peremmällä koulun käytävällä, kuitenkin samassa tasossa aulatilan kanssa. Järjestyksenvalvojat avustavat wc-tiloihin löytämisessä.* 

*Salissa on myös induktiosilmukka.*

## Yhdenvertaisuus
Puhalluksen osallistujaorkesterit ja niiden jäsenet ovat sitoutuneet noudattamaan turvallisemman tilan periaatteita. Odotamme tätä myös tapahtumaan osallistuvilta yleisöltä.
### Turvallisemman tilan periaatteet
* Älä kiusaa, ivaa, halvenna, syrji tai nolaa ketään puheillasi käytökselläsi tai teoillasi. Älä arvostele ulkonäköä, juoruile tai toisinna stereotypioita. 

* Kunnioita toisen fyysistä tilaa ja koskemattomuutta. Kunnioita jokaisen itsemäärämisoikeutta. Kaikenlainen yksipuolinen seksuaalinen ja sukupuolittuneesti vihjaileva käytös on kiellettyä. Älä koske toista ilman lupaa, sillä et voi tietää toisen rajoja kysymättä niistä. Pyydä tilaa myös itsellesi tarvittaessa.
* Älä tee oletuksia kenenkään ulkonäköön tai toimintaan perustuen. Älä tee oletuksia muiden seksuaalisuudesta, sukupuolesta, perhesuhteista, terveydestä, etnisyydestä tai muista taustoista. Kunnioita toisten yksityisyyttä ja käsittele arkoja aiheita kunnioittavasti. Hyväksy erilaisuus. 
* Pyydä anteeksi, jos olet tahallisesti tai tahattomasti loukannut muita. Jos käytökseesi puututaan, kuuntele ja keskustele asiasta. Ota vastuu tekemisistäsi. 
* Ole toisten puolella. Ylläpidetään rento ilmapiiri – erehtyminen ja kysyminen on sallittua.
* Kaikille hauska ja turvallinen Puhallus syntyy yhdessä! Käyttäydy siis toisia kohtaan reilusti, niin kaikilla on mukavaa.

### Toimi näin, jos kohtaat häirintää tai jotain muuta epäasiallista kohtelua Puhalluksessa
* Puutu tilanteeseen, jos huomaat jonkun toimivan turvallisemman tilan periaatteiden vastaisesti. 
* Voit ilmoittaa tapahtuneesta Puhalluksen häirintäyhdyshenkilölle [hary@teekkaritorvet.com](mailto:hary@teekkaritorvet.com) tai paikanpäällä oleville järjestyksenvalvojille. Häirintään tai ahdisteluun syyllistynyt henkilö voidaan tarvittaessa poistaa välittömästi tapahtumapaikalta.
* Rikostilanteissa soita 112. 

## Yhteystiedot

Puhallusvastaava: Valtteri Ahonen, +358445615120, [valtteri.ahonen@teekkaritorvet.com](mailto:valtteri.ahonen@teekkaritorvet.com) <br>
Tiedotusvastaava: Hilla Schroderus, [puhallus@teekkaritorvet.com](mailto:puhallus@teekkaritorvet.com) <br>
Häirintäyhdyshenkilö: Riikka Jämsén ja Oula Lipponen, [hary@teekkaritorvet.com](mailto:hary@teekkaritorvet.com)
